1. Да се напише клас Person със следните полета:
- име – низ с произволна дължина;
- ЕГН.
Да се имплементира голямата “четворка” за този клас.
Да се имплементират и следните методи:
- гетъри и сетъри за полетата;
- getGender(), която връща стойност от изброим тип – полът на човека, определен на базата на неговият EГН
(ако предпоследната цифра от EГН  e четна – мъж, ако е нечтна – жена);
- getAge() - връща възрастта на човека.
Да се определи правилно кои от методите трява да бъдат константни и да се декларират и дефинират като такива.

Да се напише клас Student, който наследява Person. Student съдържа още и следните полета:
- факултетен номер;
- масив от оценки.
За този клас да се имплементират:
- “голямата четворка”;
- гетъри и сетъри за собствените му полета;
- метод, който връща средния успех на студента.
Да се определи правилно кои от методите трява да бъдат константни и да се декларират и дефинират като такива.

Да се имплементират и следните функции:
- функция, която получава като аргумент масив от хора и отпечатва наличната информация само за тези от тях,
които са пълноретни към момента;
- функция, която получава масив от студенти и връща полът, преставителите на който в подадения масив
имат по-висок общ среден успех.(Трябва да се пресметне средно аритметично от средния успех на всички момчета,
както и на всички момчета и стойностите да се сравнят)

Бележка: За определянето на текущата възраст на човек,имайки рождената му дата,
ни е необходимо да знаем и текущата дата във всеки момент(не искаме програмата да работи правилно само днес,
а и след година, например). Тук има пример как можем да вземем текущата дата :
https://www.tutorialspoint.com/c_standard_library/c_function_ctime.htm 
По желание намирането на възрастта на човек може да се направи по този начин,
но за целите на упражнението може да се изчислява и спрямо днешната дата.


2. Да се напише клас Vehicle със следните полета
- марка – низ с произволна дължина;
- модел – низ с произволна дължина;
- цвят – стойност от изброим тип или низ;
- брой пътници, които може да превозва;
- максимална скорост на движение, която може да достигне.

За този клас да се имплементират елементите на “голямата четворка”, както и гетъри и сетъри за полетата.

Да се напише клас Bicycle, който наследява Vehicle и добавя информация за броя скорости на велосипеда.
За този клас да се имплементират необходимите елементи от “голямата четворка”, както и гетъри и сетъри за собственото поле.

Да се напише клас MotorVehicle, който наследява Vehicle и добавя информация за мощност на двигателя в конски сили.
За този клас да се имплементират необходимите елементи от “голямата четворка”, както и гетъри и сетъри за собственото поле.
 
Да се напише клас Car, наследяващ MotorVehicle, който добавя информация за:
- брой врати;
- дали е с автоматична скоростна кутия;
- тип на купето – разумно е да е стойност от изброим тип (повече информация за различни типове :
http://caralyze.bg/articles/vidove-avtomobilni-kupeta ).

За този клас да се имплементират необходимите елементи от “голямата четворка”,
както и гетъри и сетъри за собствените полета.

Да се напише клас Truck, наследяващ MotorVehicle и добавящ следната информация:
- максимално тегло на товара;
- тип на превозвания товар – препоръчително е да е стойност от изброим тип.
